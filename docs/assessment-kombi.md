---
title: "Hodnocení: kombinované studium"
layout: page
menuItem: "Hodnocení: kombinované studium"
menuPosition: 4
---
<img src="{{ site.baseurl }}/style/adorno-kombi.jpg" width="100%">

**Hodnocení předmětu je průběžné** a skládá se z písemných příprav, interakcí v diskusní fóru (popř. účasti na výuce) a průběžného psaní eseje.

## Průběžné hodnocení

Studenti kombinovaného studia mohou získat za každý týden výuky 2–4 body:

<table>
	<tbody>	
		<tr>
			<td class="icon" style="color: red">✎</td>
			<td><b>Písemná příprava</b><br>1–3 body</td>
			<td>Přípravu je nutné odevzdat do 20.00 dne před konáním semináře. Odevzdávejte do odevzdávárny předmětu.</td>
		</tr>
		<tr>
			<td class="icon" style="color: orange">♺</td>
			<td><b>Účast na diskusi</b><br>1 bod</td>
			<td>Hodnocena je přítomnost na <b>celém</b> semináři nebo <b>dva příspěvky ve fóru</b> (za podmínek popsaných níže). Zisk bodů za přípravu je podmíněn splnění účasti na diskusi.</td>
		</tr>
	</tbody>
</table>

Studenti kombinovaného studia mohou získávat body do průběžného hodnocení stejným způsobem jako studenti prezenčního studia — pokud se tedy nárazově nebo trvale mohou účastnit seminářů, mohou toho využít. Neúčast na seminářích si nicméně mohou nahradit účastí na diskusi v [předmětovém diskusním fóru](https://is.muni.cz/auth/diskuse/diskusni_forum_predmet?fakulta=1421;obdobi=6644;predmet=914565;guz=64510720;jp=v).


### Příspěvky v diskusním fóru

Diskuse v předmětovém diskusním fóru má předem daná pravidla:

1. Účast na jednom semináři je rovna **čtyřem užitečným příspěvkům ve fóru**, které mají vždy alespoň 400 znaků a věnují se tématu. Příspěvky jsou psány stručně, kultivovaným jazykem.
2. Tyto příspěvky jsou vždy některým z těchto typů příspěvků (a jsou vždy označeny příslušným hashtagem):
	- **Otvíráky — příspěvky vytvářející nové vlákno:**
		- **#překvapení**: Popisuje něco, co se čtenář dozvěděl díky zadané četbě.
		- **#nesouhlas**: Vyjadřuje nesouhlas s něčím v zadané četbě.
		- **#nesoulad**: Popisuje problematický aspekt zadaných textů — obsahuje popis protikladných tvrzení a staví několik možných hypotéz.
	- **Reakce na jiné příspěvky:**
		- **#kritika**: Věnuje se **jednomu** problematickému aspektu jiného příspěvku.
		- **#kontext**: Reakce na kritiku, která přináší více informací z několika relevantních zdrojů (z nichž je alespoň jeden akademickým zdrojem).
		- **#shrnutí**: Reakce na uzavřenou diskusi v diskusním fóru, která ve stručnosti shrnuje důležité body argumentace a popisuje její výsledek.
3. Studenti mohou navrhovat nové druhy příspěvků, které budou po akceptování vyučujícím zařazeny do tohoto seznamu a budou za ně uznány body.
4. Kritické příspěvky (**#nesouhlas**, **#kritika**) jsou vždy formulovány dle [„čtyř kroků inteligentní argumentace“ Daniela Dennetta](https://www.brainpickings.org/2014/03/28/daniel-dennett-rapoport-rules-criticism/).
5. Příspěvky jsou na nejvyšší úrovni vždy přiřazeny do vlákna vytvořeného vyučujícím. Všechny příspěvky k určitému tématu je nutné napsat nejpozději týden po semináři, který se danému tématu věnoval. Díky tomu může docházet k diskusi s těmi, kteří se zúčastnili živého semináře — pokud nebudou aktivní studenti, bude v diskusi aktivní i vyučující.
6. Off-topic poznámky nejsou započteny do minimální délky příspěvku.
7. Do diskuse je možné vstupovat i kratšími příspěvky, které však nebudou započteny do hodnocení.

### ✎ Písemné přípravy

Příprava má rozsah 1–2 normostrany, je hodnocena 1–3 body a závazně obsahuje

*   shrnutí veškeré literatury (1–2 odstavce),
*   formulaci vlastního názoru na literaturu (zajímavé, rozporné či jiné pasáže) a 
*   alespoň dvě otázky do diskuse (mohou být obsažené v textu).

Přípravu je možné psát neformálním stylem. Na zadané texty není třeba odkazovat normovaným způsobem – pokud je z kontextu zřejmé, o jakou publikaci jde, stačí odkazovat např. „na 7\. straně“ apod.


## ✍ Průběžné psaní esejů

**Esej** pojednává o společenském významu konkrétní aktuální technologické inovace a opírá se o teoretickou bázi textů přečtených v kurzu a související publikace. Témata esejů si studenti tvoří během prvních tří týdnů semestru v konzultaci s vyučujícím prostřednictvím diskusního fóra předmětu. Témata esejů jsou vždy formulována jako spor, který je v eseji vyřešen ve prospěch některé ze stran (podrobněji viz níže).


### Průběžná tvorba eseje

Esej je psán průběžně v následujících verzích (rozsahy je potřebné dodržet &plusmn;10%):

1. **Téma a jeho stručný nástin**  
500 znaků, 7. října
2. **První draft eseje (kompletní argumentační struktura)**  
2 normostrany, 21. října
3. **Plný text eseje**  
6 normostran, 4. listopadu
4. **Revidovaný plný text eseje**  
6 normostran, 18. listopadu
5. **Shrnutí eseje včetně argumentace / abstrakt** a **Tweet vystihující myšlenku eseje, doprovozený 2–4 obrázky nebo videem**
400 znaků + 140 znaků, 2. prosince

Po uzávěrce vždy následují 3 dny, během kterých vyučující poskytne zpětnou vazbu k odevzdaným pracem, kterou je nutné zapracovat do další verze (v případě zásadních problémů do odevzdané verze).


### Pomůcka pro stručný nástin eseje

Každý esej by měl mít formát popisu sporu a návrhu jeho správného řešení. Stručné nástiny tedy mohou mít prakticky vždy následující formu:

> 1. **[Fenomén X]** je zásadním společenským problémem (**[v lokalitě Y]**), který je (částečně) způsoben rozvojem **[technologie Y]**.
> 2. Důvodem, proč **[technologie Y]** způsobuje **[fenomén X]** jsou **[společenské procesy A, B, C…]**. 
> 3. Domnívám se, že správný přístup k **[fenoménu X]** je **[Z]**.

Nástiny esejů nemusí doslovně kopírovat navrženou strukturu, ale neměly by se vzdálit myšlence argumentativního eseje. Téma a relevantní literaturu je možné diskutovat v diskusním fóru, na Slacku či kdekoli jinde.

V dalších fázích tvorby plného textu eseje by měl popis problému (1. a 2. bod nástinu) být rozsahem přibližně rovnocený popisu správného přístupu k problému (3. bod nástinu). Tedy nejprve přibližně 1+1 normostrana, poté 3+3 normostrany.


### Nároky na výsledný text

**Esej musí splňovat nároky na analytický akademický text. Od druhé verze musí reagovat a odkazovat na zadanou literaturu a měl by mít přehlednou strukturu dělenou nadpisy.**

V plném textu eseje je potřebné odkazovat na literaturu standardním způsobem (standard si můžete zvolit). Esej by měl být psán stručně a srozumitelným jazykem. Eseje odevzdávejte do odpovídajících odevzdáváren.


### Hodnocení esejů

Za esej je možné získat 20 bodů (4 body za každou verzi — pouze při včasném odevzdání). Odevzdání všech částí (v harmonogramu, který umožňuje zapracování zpětné vazby vyučujícího) je podmínkou absolvování kurzu.

Text může být v každé verzi vrácen k přepracování (např. pro nedostatek ve zdrojování, nepřehlednou strukturu, nedostatečnou argumentační sílu, chybnou práci se zdroji atp.).


### Normostrana

Normostrana je 1800 znaků včetně mezer. Do rozsahu se nezapočítávají bibliografické záznamy a odkazy na literaturu. Poznámky pod čarou se do rozsahu počítají, ale nelze očekávat dobré hodnocení, pokud bude většina přípravy nebo eseje v mimoběžných poznámkách pod čarou.


## Celkové hodnocení

V kurzu je možné dosáhnout nejvýše 68 bodů.

*   Přípravy: 3 x 12 = **36**
*   Účast na diskusi: **12**
*   Esej: 4 x 6 = **20**

Hodnocení předmětu je následující:

*   58 a více bodů: A
*   51 a více bodů: B
*   44 a více bodů: C
*   37 a více bodů: D
*   30 a více bodů: E
*   méně než 30 bodů: F

Pokud z jakéhokoli důvodu dojde ke snížení počtu týdnů výuky, hodnotící škála bude přepočítána, aby proporčně odpovídala novému počtu týdnů a bodům za práci na eseji.

Aktuální hodnocení, které bude průběžně aktualizováno vždy po konání semináře, můžete sledovat přímo [ve sdílené tabulce]({{ site.assessmentsUrl }}).
